شرح وظایف اداره پذیرش و ثبت نام:
تشکیل پرونده ورودیهای جدید شامل: دریافت کلیه مدارک دانشجویان ورودی جدید به تفکیک اطلاعات پذیرفته شدگان ، کارت داوطلبی، کارنامه محرمانه و درج در پرونده هر یک از پذیرفته شدگان
بررسی کلیه درخواست های میهمانی، میهمانی دائم، انتقالی در سامانه سجاد
ثبت نام و تشکیل پرونده دانشجویان میهمان
کلیه مکاتبات امور میهمانی اعم از : پذیرش، نقض پرونده، کمیسیون، تسویه حساب، تعرفه و ارسال نمرات میهمانی به دانشگاه مبدا
 صدور کارت دانشجویی جاری، المثنی، تعویض و میهمان
اسکن پرونده های میهمان و بارگزاری در سیستم
بایگانی برگه تائیدیه تحصیلی دانشجویان جاری، اتمام سنواتی، بازگشت به تحصیل(اخراجی)
بررسی کسری مدارک ورودیهای جدید و قدیم
تحویل نامه نظام وظیفه (معافیت تحصیلی) ورودی های جدید
دریافت جواب معافیت تحصیلی از نظام وظیفه
ایجاد منع ثبت نام دانشجویانی که اتمام سنوات یا شرط معدل ویا مشکل شهریه دارند
بررسی پرونده های امور فارغ التحصیلی
امور مربوط به دانشجویان غیر ایرانی و بورسیه
صدور نامه لغو معافیت تحصیلی فارغ التحصیلان و دانشجویان اخراجی و انصرافی
ارسال مدارک دانشجویان انتقالی و انصرافی و در صورت تسویه حساب و درخواست به دانشگاه های مقصد
اجرای آرای کمیته و کمیسیون موارد خاص و کمیته انضباطی دانشگاه
اسکن پرونده های دانشجویان اخراجی و انصرافی
کمک و پاسخگویی به ارباب رجوع
تائید خروج از کشور دانشجویان شاغل به تحصیل در سامانه نظام وظیفه
اعمال ظرفیت در سامانه سازمان سنجش آموزش کشور
کلیه مکاتبات با دانشگاه های سراسر کشور و سازمان های مختلف

صدور گواهی اشتغال به تحصیل چه‌طور انجام می‌شود؟
با درخواست دانشجو در سیستم گلستان و مراجعه و تایید و مهر و امضا در آموزش دانشکده امکان‌پذیر است. در موارد خاص که نامه برای وزارت علوم و یا برای سازمان نظام وظیفه باشد، پس از درخواست در سیستم گلستان به اداره پذیرش و ثبت‌نام مراجعه نمایید. 

لغو تعهد آموزش رایگان دانشجویان اخراجی و انصرافی  به چه صورتی انجام می‌شود؟
ثبت درخواست و لغو آموزش رایگان در سامانه خدمات آموزشی وزارت علوم (سجاد) انجام می‌شود.

برای درخواست مرخصی تحصیلی چه کار باید انجام دهم؟
 دانشجو در طول تحصیل دو بار (یعنی دو نیم‌سال تحصیلی) می‌تواند از مرخصی تحصیلی با احتساب در سنوات استفاده نماید و بایستی قبل از شروع ترم تحصیلی درخواست خود را به دانشکده مربوطه ارائه نماید. درصورت استفاده از مرخصی تحصیلی، کمبود سنوات آموزشی و نظام وظیفه بر عهده دانشجو است.

مراحل انصراف از تحصیل چیست؟
دانشجوی متقاضی انصراف از تحصیل، باید درخواست انصراف خود را در سامانه گلستان ثبت نماید و جهت تسویه حساب و تحویل کارت دانشجویی به اداره پذیرش و ثبت نام مراجعه نماید. دانشجو مجاز است فقط برای یک بار و تا دو ماه از تاریخ ارائه درخواست، تقاضای انصراف خود را پس بگیرد، و در غیر این صورت و پس از انقضای این مهلت، حکم انصراف از تحصیل وی صادر می¬شود. تصمیم‌گیری در مورد بازگشت به تحصیل دانشجوی منصرف از تحصیل، بر عهده کمیته منتخب آموزشی دانشگاه است. لازم به ذکر است ثبت نام نکردن دانشجو در هر نیم‌سال تحصیلی، انصراف از تحصیل محسوب می‌شود و دانشگاه موظف است موضوع را به ارگان‌های ذی‌ربط نظیر سازمان نظام وظیفه اطلاع دهد.
تبصره ۱: طبق آیین‌نامه سازمان نظام وظیفه در صورت معرفی شدن دانشجوی انصراف از تحصیل به سازمان نظام وظیفه، ارائه درخواست بازگشت به تحصیل مجاز نیست.
تبصره ۲: طبق دستورالعمل ثبت‌نام در آزمون سراسری سازمان سنجش آموزش کشور، دانشجو قبل از ثبت‌نام تا تاریخ مقرر در دفترچه ثبت‌نام باید از دانشگاه قبلی خود انصراف قطعی دهد و بازگشت به تحصیل مجاز نیست.

درخواست سنوات ارفاقی نظام وظیفه چه‌طور انجام می‌شود؟ 
دانشجویان مشمول در مقاطع مختلف به شرطی می‌توانند از سنوات ارفاقی بهر‌ه‌مند شوند که امکان فراغت از تحصیل طی مدت سنوات ارفاقی را داشته باشند: لذا در صورتی میتوانند از ترم اول سنوات ارفاقی بهره‌مند شوند که تعداد واحدهای درسی گذرانده حداقل ۸۵ واحد بوده و معدل کل نیز حداقل ۱۲ باشد.
چنانچه مشمول تا پایان ترم اول سنوات ارفاقی موفق به فراغت از تحصیل نگردد، به شرطی با ادامه تحصیل وی در ترم دوم سنوات اضافی موافقت می‌شود که حداقل تعداد واحدهای درسی ۱۲ واحد را در ترم اول ارفاقی با شرط معدل کل حداقل ۱۲ گذرانده باشد.
چنانچه دانشجویان مشمول حداکثر تا پایان ترم دوم ارفاقی موفق به فراغت از تحصیل گردند، از یک سال فرجه مهلت معرفی به نظام وظیفه برخوردار بوده و در صورت پذیرش در مقاطع بالاتر می‌توانند از معافیت تحصیلی استفاده کنند. در غیر این صورت اگر دانشجو بخواهد از ترم ارفاقی سوم استفاده کند، دیگر قادر به استفاده از معافیت تحصیلی در مقطع کارشناسی‌ارشد نخواهد بود.

شرایط تغییر رشته چیست؟
دانشجوی مقطع کارشناسی پیوسته می‌تواند در صورت احراز شرایط زیر برای تغییر رشته یا گرایش از یک رشته یا گرایش به رشته یا گرایش دیگر تحصیلی در همان دانشگاه درخواست دهد:
۱- وجود رشته یا گرایش مورد تقاضای دانشجو در دانشگاه.
۲ - موافقت گروه آموزشی مبدأ و مقصد و با تایید مدیر آموزش دانشگاه.
۳ - کمتر نبودن نمره‌های اکتسابی دانشجو در آزمون سراسری گروه آزمایشی ذی‌ربط از نمره آخرین فرد پذیرفته شده که به معنای داشتن نمره آزمون رشته مورد تقاضا در کارنامه محرمانه انتقال و تغییر رشته در آن رشته یا گرایش دردانشگاه و درهمان سال پذیرش است.
۴ -  امکان ادامه تحصیل دانشجو در رشته یا گرایش جدید در سنوات مجاز باقی‌مانده.
تبصره ۱: دانشجو صرفاً در هر دوره تحصیلی برای یک بار می‌تواند با رعایت شرایط این ماده، تغییر رشته یا گرایش دهد.
تبصره ۲: درصورت نداشتن شرایط بند ۳، در صورتی که معدل دانشجو در درس‌های غیرعمومی نظری (پایه، اصلی و تخصصی) کمتر از۱۶ نباشد، و حداقل ۱۵ واحد غیرعمومی گذرانده باشد، تقاضای تغییر رشته در کمیسیون موارد خاص دانشگاه قابل بررسی خواهد بود.

مراحل انتقال توام با تغییر رشته  چیست؟
دانشجویان شاغل به تحصیل در سایر دانشگاه‌ها می‌توانند در صورت داشتن شرایط ذیل درخواست انتقال توام با تغییر رشته را به دانشگاه علم و صنعت ایران ارائه نمایند:
۱. داشتن نمره آزمون در کارنامه محرمانه  “تغییر رشته و انتقال”
۲. گذراندن حداقل ۲ ترم و  حداکثر ۳ ترم در دانشگاه مبداء با معدل کل بالای ۱۴ 
۳. عدم وجود ترم مشروطی در سوابق تحصیلی دانشجو
۴. موافقت دانشگاه مبداء
۵. دادن تعهد در خصوص عدم افزایش سنوات آموزش رایگان
۶. در صورت وجود شرایط فوق الذکر لازم است درخواست متقاضی در شورای آموزشی و پژوهشی دانشکده مرتبط بررسی شود. در صورت تائید دانشکده، این درخواست در دستور کار کمیسیون موارد خاص دانشگاه قرار خواهد گرفت.

مراحل تقاضای میهمان کامل چیست؟
 کلیه دانشجویان متقاضی میهمانی اردیبهشت ماه هر سال تحصیلی در سامانه خدمات آموزشی سازمان امور دانشجویان وزارت علوم تحقیقات و فناوری (سامانه سجاد https://portal.saorg.ir) با مطالعه دقیق آیین‌نامه و راهنمای ثبت‌نام می‌توانند نسبت به ارائه درخواست خود اقدام نمایند. دانشگاه تنها درخواست‌هایی را بررسی خواهد کرد که از طریق این سامانه ثبت شده باشد. 

آیا تخفیف در شهریه برای دانشجویان مهمانی ممکن است؟
خیر، مطابق ابلاغیه‌های هیأت امنای دانشگاه، تخفیف در شهریه مهمانی به هیچ وجه مجاز نیست. کل مبلغ شهریه (ثابت و متغیر) در زمان انتخاب واحدها به طور کامل اخذ می‌شود.

شرایط میهمان دائم شدن در دانشگاه چیست؟
۱. حداقل چهار نیم‌سال به صورت میهمان موقت در دانشگاه علم و صنعت
۲. گذراندن حداقل ۹۰ واحد 
۳. اخذ معدل کل بالاتر از میانگین کل دانشکده مربوطه
۴. موافقت دانشگاه مبداء.
در صورت احراز شرایط فوق، جهت بررسی به کمیسیون موارد خاص دانشگاه علم و صنعت ایران ارجاع می¬گردد.

تفاوت میهمان، میهمان دائم و انتقال چیست؟ آیا شهریه آن‌ها متفاوت است؟
در میهمان یا همان میهمان موقت، دانشجو پس از چهارنیم¬سال به دانشگاه مبدا باز می¬گردد.
در میهمان دائم مدرک تحصیلی از دانشگاه مبداء صادر می¬گردد، لیکن دانشجو با قوانین و سرفصل دروس دانشگاه مقصد فارغ‌التحصیل می‌شود و نیازی به آوردن تعرفه در ابتدای هر نیم‌سال از دانشگاه مبدأ نیست.
برای دانشجوی انتقالی، در صورت داشتن شرایط انتقالی مطابق مصوبه شورای آموزشی داتشگاه جهت بررسی به کمیسیون موارد خاص ارجاع می¬گردد و مدرک تحصیلی از دانشگاه مقصد صادر می¬گردد.
در کلیه موارد فوق میزان شهریه تفاوتی نمی‌کند. به عبارت دیگر هر دانشجویی که از طریق کنکور سراسری به دانشگاه علم و صنعت راه نیابد، حتی در صورت موافقت کمیسیون موارد خاص برای انتقال، تا پایان تحصیلات خود به صورت شهریه‌پرداز خواهد ماند.

پرداخت هزینه مهمانی به چه صورتی است؟ آیا امکان تقسیط وجود دارد؟ 
در زمان انتخاب واحد کلیه شهریه ثابت و متغیر اخذ می¬گردد و امکان تقسیط وجود ندارد.

شرح وظایف اداره خدمات آموزشی:
۱- بررسی نهایی وضعیت تحصیلی و تایید ریز نمرات فارغ التحصیلان رسیده از دانشکده ها، جهت اعلام فراغت از تحصیل دانشجویان به اداره پذیرش و ثبت نام
۲- بررسی وضعیت تحصیلی دانشجویان از لحاظ مشروطی، اخراجی، حذف دروس، مرخصی تحصیلی و غیره و ارسال به کمیته منتخب جهت تایید نهایی
۳- اعمال آراء کمیته منتخب دانشکده ها و کمیته منتخب دانشگاه
۴- بررسی و اعلام وضعیت تحصیلی موارد درخواست شده از کمیسیون بررسی موارد خاص دانشگاه به همراه تکمیل فرم کمیسیون موارد خاص
۵- گزارش وضعیت تحصیلی دانشجویان به کمیسیون موارد خاص مرکز
۶- صدور گواهی معدل و رتبه بنا به درخواست دانشجویان، برای سازمانها و کارخانجات و ادارات مختلف
۷- بررسی و پذیرش درخواستهای رسیده از دانشجویان سایر دانشگاهها جهت مهمان شدن
۸- کنترل و ارسال تعرفه و نمرات دانشجویان مهمان به دانشگاههای مختلف
۹- دریافت کلیه لیستهای نمره اساتید از دانشکدهها و تایید نهایی نمرات پس از کنترل
۱۰- کنترل و ثبت نمرات دانشجویان مهمان شده در سایر دانشگاهها
۱۱- مراقبت و نظارت بر امتحانات پایان ترم دروس عمومی و علوم پایه
۱۲- مشاوره تحصیلی و ارائه اطلاعات لازم در خصوص آئین نامه های آموزشی به دانشجویان متقاضی
۱۳- بررسی و انجام امور اداری تقاضای ارزشیابی دروس و اعمال آن در سوابق تحصیلی دانشجو
۱۴- تهیه و ارسال ریز نمرات دانشجویان انتقالی به سایر دانشگاهها
۱۵- اعمال اصلاحات آموزشی گزارش شده از دانشکده ها در سیستم مکانیزه
۱۶- بررسی و اعمال آراء دفتر دانشجویان شاهد و ایثارگر
۱۷- اعلام سوابق اخذ دروس فارغ التحصیلان در هر نیمسال به اداره فارغ التحصیلان جهت لغو تعهدات آموزش رایگان
۱۸- تهیه و ارسال ریز نمرات فارغ التحصیلان بنا به درخواست اداره فارغ التحصیلان
۱۹- تهیه ریز نمرات انگلیسی فارغ التحصیلی بنا به در خواست متقاضیان - فرم درخواست کارنامه انگلیسی
۲۰- کنترل وتطبیق ریز نمرات انگلیسی با ریز نمره فارسی در صورت وجود مغایرت
۲۱- محاسبه و تعیین مبلغ مربوط به تعهدات آموزش رایگان جهت فارغ التحصیلان متقاضی باز خرید
۲۲- انجام کلیه امور مکاتبات متفرقه

برای داشتن دسترسی به سیستم آموزش گلستان به کجا باید مراجعه کنم؟
به کارشناس آموزشی دانشکده مراجعه کنید.

درسی را در ترم افتاده‌ایم، چه‌گونه می‌توانیم آن درس‌ را حذف نماییم؟
حذف درس محروم از امتحان به هیچ عنوان برای هیچ ورودی و در هیچ شرایطی امکان ندارد. برای دروس مردودی نیز، شرایط به طور کلی همین‌طور است لیکن برای حذف درس مردودی به شرط گذراندن درس در ترم‌های بعدی، در آیین‌نامه شاهد و ایثارگر تسهیلاتی دیده شده است. همچنین حذف اثر نمره مردودی در معدل کل در زمان فارغ‌التحصیلی تابع آیین‌نامه‌ سال ورودی دانشجو است. در هر صورت حتی اگر اثر نمره مردودی از معدل کل حذف گردد، در کارنامه به صورت درس بی‌اثر باقی خواهد ماند.

شرایط استفاده از حذف اضطراری چگونه است؟
    ۱-فقط یک درس در هر نیم‌سال مجاز است
    ۲- در طول ترم باشد
    ۳- فقط برای درس نظری مجاز است
    ۴- درصورت محروم نبودن مجاز است (استاد درس دانشجو را به دلیل غیبت زیاد محروم از امتحان نکرده باشد)
    ۵- واحدهای ترم مربوطه پس از حذف درس به زیر ۱۲ واحد نرسد.
دانشجو با داشتن شرایط بالا می‌تواند از طریق پیشخوان سیستم گلستان در خواست خود را ارسال نماید.

چند بار می‌توان از حذف موجه (حذف پزشکی یا غیر پزشکی) استفاده کرد؟
دانشجو فقط دو بار در طول تحصیل می‌تواند از این حذف استفاده نماید. این دفعات می‌تواند شامل چند درس که امتحانات آن‌ها پشت سرهم بوده نیز باشد.

در چه شرایطی میتوان از حذف بار سوم استفاده نمود؟
در شرایط خاص، حذف سوم با مجوز کمیته منتخب آموزشی دانشگاه ممکن است. برای این منظور:
    ۱- درس باید صرفا نظری باشد
    ۲-دانشجو دارای شرایط فارغ‌التحصیلی یا اخراج باشد.
در صورت احراز شرایط، دانشجو باید از طریق پیشخوان درخواست خود را به کمیته دانشکده ارسال نموده و در صورت تایید دانشکده به کمیته دانشگاه برای صدور رای ارسال گردد.

شرایط حذف موجه (حذف پزشکی یا غیر پزشکی) چیست؟
    ۱-عدم شرکت در جلسه امتحان (به معنای عدم امضای صورتجلسه حضور در جلسه)
    ۲- محروم نبودن از امتحان از سوی استاد به دلیل غیبت زیاد (سه شانزدهم جلسات)
    در صورت احراز این شرایط، به آموزش دانشکده مراجعه کند. دانشجو موظف است پی‌گیری لازم جهت اعمال در سیستم گلستان را داشته باشد. توجه کنید که هیچ            مدرکی برای حذف پزشکی از نظر امور آموزش دانشگاه مورد نیاز نیست، لیکن آموزش دانشکده ممکن است قوانین خاصی در این خصوص داشته باشند.

حداقل و حداکثر واحد اخذ شده دانشجو اگر شرایط مشروطی نداشته باشد چند واحد است؟
حداقل تعداد اخذ واحد ۱۲ و حداکثر تعداد اخذ واحد ۲۰ است. برای دانشجویانی که معدل ترم قبل بالای ۱۷ داشته باشند، سقف ۲۰ به ۲۴ تبدیل می‌شود. همچنین برای دانشجویی که در ترم فارغ‌التحصیلی قرار دارد، به شرط معدل کل بالای ۱۰، سقف اخذ واحد ۲۴ مجاز است.
نکته: سقف اخذ واحد در تابستان ۶ واحد است.

حداکثر تعداد واحد برای دانشجو مشروط چند واحد است؟
اگر دانشجو در ترم قبل، معدل کم‌تر از ۱۲ آورده و در اصطلاح مشروط شده است، حداکثر تعداد اخذ واحد ۱۴ است لیکن کمیته دانشکده می‌تواند اخذ تا ۱۵واحد را برای او مجاز نماید.
نکته: در صورت اخذ واحد بیش‌تر از سقف فوق، هر زمانی که معلوم شود، ولو در هفته آزمون‌های پایانی، آموزش دانشکده می‌تواند واحد اضافه را حذف نماید.

در چه صورتی می‌توانیم تا سقف ۲۴ واحد در ترم اخذ نمایم؟
به شرط احراز یکی از دو شرط زیر:
    الف- معدل ۱۷ به بالا در ترم گذشته داشته باشد.
    ب- تنها ۲۴ واحد برای فارغ‌التحصیلی طبق سرفصل مصوب مانده باشد و همه آن‌ها توسط دانشجو در آن نیم‌سال اخذ شود.

آیا رعایت دروس پیش‌نیاز الزامی است؟
رعایت دروس پیش‌نیاز الزامی است. در صورت عدم رعایت پیش‌نیاز، درس پس‌نیاز توسط آموزش دانشکده حذف خواهد شد.

چگونه می‌توانیم درخواست هم‌نیازی دروس را بدهیم؟
دانشجو در صورت افتادن درس پیش‌نیاز با نمره ۷ یا بیش‌تر می‌تواند درس پیش‌نیاز خود را با درس پس‌نیاز خود اخذ نماید، مشروط بر این‌که موافقت کمیته آموزش دانشکده را داشته باشد. در این‌جا برخی دانشکده‌ها عددی بیش از ۷ را معیار برای موافقت با درخواست قرار داده‌اند و دانشجو باید تابع قوانین دانشکده خود باشد.

زمان درخواست مرخصی تحصیلی چه تاریخی است؟ به کجا باید مراجعه کنیم؟
نیم‌سال اول تحصیلی: از اول شهریورماه تا یک هفته قبل از شروع ثبت‌نام
نیم‌سال دوم تحصیلی: از اول بهمن‌ماه تا یک هفته قبل از شروع ثبت‌نام
برای ثبت درخواست به کارشناس آموزشی دانشکده مراجعه کنید. پی‌گیری ثبت تقاضای مرخصی تحصیلی در سیستم گلستان به عهده خود دانشجو است.

زمان درخواست حذف ترم چه تاریخی است؟ به کجا باید مراجعه کنیم؟
زمان حذف ترم از پایان ثبت‌نام هرترم تا دو هفته قبل از شروع امتحانات ترم مربوطه است.
برای ثبت درخواست به کارشناس آموزشی دانشکده مراجعه کنید.
پی‌گیری اعمال حذف ترم در سیستم گلستان به عهده خود دانشجو است.

چطور می‌توانم درخواست تمدید سنوات در صورت اتمام سنوات قانونی را بدهم؟
دانشجو اگر مشکل آموزشی نداشته باشد (اخراجی، عدم مراجعه، انصراف از تحصیل) می‌تواند به اداره پذیرش واقع در آموزش کل مراجعه نموده و با توجه به مقررات مصوب موجود اقدام لازم صورت می‌گیرد. لازم به ذکر است سازمان نظام وظیفه برای پسران مشمول تنها پنج سال را مجاز می‌داند و استفاده از مرخصی تحصیلی با یا بدون احتساب در سنوات، تنها در قوانین آموزشی دانشگاه نافذ است و سازمان نظام وظیفه مبنا را تاریخ ورود دانشجو به دانشگاه می‌داند. عموما دانشجو تا ۲ ترم می‌تواند با همراه داشتن معرفی‌نامه دانشگاه و مراجعه به سازمان نظام وظیفه به صورت ترم به ترم مجوز سنوات ارفاقی دریافت دارد. اگر دانشجو سومین درخواست ترم ارفاقی را از سازمان نظام وظیفه دریافت کند، دیگر نمی‌تواند از مرخصی تحصیلی برای نرفتن به سربازی در مقطع بعدی استفاده نماید.

چطور می‌توانم در صورت مشروطی متوالی و یا متناوب ادامه تحصیل بدهم؟
طبق آیین‌نامه ورودی۹۳ به بعد، دانشجویان با ۳ ترم مشروطی اجازه ادامه تحصیل ندارند، ولی در شرایط خاص با ارائه مدارک مستدل، دانشجو باید درخواست خود را از طریق پیشخوان سیستم گلستان برای کمیته دانشکده ارسال نموده تا بعد از تایید معاون آموزشی دانشکده به کمیته آموزش دانشگاه ارسال گردد. در صورت رای مثبت کمیته یا کمیسیون دانشگاه به ادامه تحصیل، دانشجو می‌تواند دروس خود را اخذ نماید.

در چه صورت باید شهریه پرداخت نماییم؟
آیین‌نامه وزارت علوم ۸ نیم‌سال را رایگان و شهریه دو نیم‌سال بعد را در اختیار دانشگاه قرار داده است.
سنوات قانونی دانشجویان ورودی ۹۳ و ۹۴ بر طبق مصوبات هیات امنا ۹ نیم‌سال است. در غیر این صورت چنانچه دانشجو نیاز به یک ترم برای اخذ مدرک داشته باشد پس از موافقت کمیسیون دانشگاه باید هزینه آن را پرداخت نماید.
دانشجویان ورودی ۹۵ و ۹۶ طبق مصوبات هیات امنا ۸ نیم‌سال رایگان دارند. اما اگر در ترم نهم تحصیل خود زیر ۱۲ واحد اخذ کرده باشند، ملزم به پرداخت شهریه نیسنند
برای دانشجویان ۹۷ و مابعد، سنوات مجاز ۸ نیم‌سال است.

دانشجو چند واحد می‌تواند مهمان شود؟ شرایط میهمانی در دانشگاه دیگر چیست؟
دانشجو با مراجعه به سایت وزارت علوم درخواست خود را در سامانه سجاد وارد نموده و پس از تایید دانشگاه مبدا و مقصد می‌تواند میهمان دانشگاه دیگر بشود.
    نکته۱: حداقل ۱۴ و حداکثر اخذ ۲۰ واحد در ترم باید رعایت گردد.
    نکته۲:اخذ واحد باید مطابق با سرفصل دروس و مورد تایید دانشکده باشد.
    نکته۳: عموما برای مهمان شدن، دانشگاه مقصد از دانشجوی متقاضی شهریه اخذ خواهد کرد.

شرایط اخذ یک درس مشاوره‌ای یا معرفی به استاد چیست؟
دانشجو برای فراغت از تحصیل یک درس (اجباری) را در صورت عدم ارائه درس با توافق آموزش دانشکده در ابتدای ترم اخذ نموده و در طول ترم با استاد درس در ارتباط است. امتحان درس نیز بایستی در محدوده زمانی امتحانات پایانی همان نیم‌سال گذرانده شود. به زودی امکان اخذ درس به صورت آفلاین مجازی در این شرایط در دانشکده‌های متقاضی فراهم خواهد شد.

شرایط امتحان فارغ‌التحصیلی چیست؟
اگر بعد از گذراندن تمام دروس (اعم از کارآموزی و پروژه) فقط یک‌درس غیرعملی باقی‌ مانده باشد، دانشجو مجاز است به شرط داشتن نمره مردودی در آن درس با هماهنگی آموزش دانشکده در بازه زمانی اول ترم بعد امتحان دهد.
    نکته ۱: دانشجویان قبولی ارشد حداکثر ۲ درس نظری را تا سقف ۶ واحد می‌توانند امتحان دهند.
   نکته ۲: برای ورودی ۹۷ و مابعد، شرط قبولی ارشد در نکته ۱ اجباری نیست. ضمناً برای این ورودی و مابعد، شرط مردودی درس نیز وجود ندارد.

چند بار می‌شود در امتحان فارغ‌التحصیلی شرکت نمود؟
دانشجو فقط یک بار می‌تواند در امتحان فارغ‌التحصیلی هر درس شرکت نماید. در صورت عدم کسب نمره قبولی، نمره مردودی درآخرین تابستان گذشته ثبت می‌شود و درس را باید اخذ و در پایان ترم امتحان دهد.

ارزش‌یابی دروس تغییر رشته، تغییر گرایش و انتقال چه‌گونه است؟
پس از ارسال کارنامه تایید شده از طریق آموزش کل به دانشکده مربوطه، دروس انتقالی دانشجو با نمره ۱۲ به بالا با توجه به سرفصل دانشکده و پس از تایید گروه آموزشی دانشکده به آموزش کل برای اعمال در سیستم ارسال می‌گردد.
پی‌گیری ارزش‌یابی دروس بر عهده دانشجو است.

میزان شهریه پرداختی را ازکجا باید بدانیم؟
کلیه امور مربوط به پرداخت شهریه و مبلغ آن در دفتر آموزش‌های آزاد انجام می‌شود.
سلسله مراتب برای حل مشکل آموزشی چگونه است؟
مطالعه مقررات آموزشی مربوط به ورودی خود در سایت معاونت آموزشی دانشگاه
مطالعه سوالات متداول
مراجعه به کارشناس آموزشی دانشکده و یا استاد راهنمای آموزشی و یا معاون آموزشی دانشکده
در صورت حل نشدن مشکل، به آموزش کل مراجعه شود.

 چگونه از تقویم آموزشی هر ترم آگاه شویم؟
با مراجعه به سایت آموزشی دانشکده و یا مراجعه به سایت معاونت آموزشی دانشگاه یا از طریق کانال آموزشی دانشگاه  و انتخاب لینک تقویم آموزشی نیم‌سال مربوطه.

شرح وظایف اداره فارغ التحصیلان:
صدور گواهی معدل و رتبه
تغییر در سهمیه منطقه قبولی
لغو تعهد آموزش رایگان
صدور گواهی موقت
صدور دانشنامه
تایید مدارک دانشجویان در سامانه امور دانشجویان داخل
صدور تاییدیه تحصیلی

لغو تعهد دارای چه مراحلی است؟
مطالعه راه‌نمای لغو تعهد در بخش اطلاعات سامانه گلستان، ثبت‌نام در سامانه سجاد وزارت علوم به آدرس portal.saorg.ir و دریافت نامه لغو تعهد توسط سامانه، ثبت‌نام در سیستم گلستان در قسمت پیشخوان خدمت و بارگذاری مدارک مورد نیاز.

انواع روش‌های آزادسازی اصل مدرک تحصیلی کدام است؟
از طریق انجام کار و بیمه ممهور به مهر شعبه تامین اجتماعی
از طریق نامه عدم کاریابی
پرداخت هزینه آموزش رایگان

شرایط استفاده از نامه عدم کاریابی چیست؟
دانش‌آموخته پس از فراغت از تحصیل تنها شش ماه فرصت دارد که گواهی موقت خود را اخذ نموده و در آن بازه درخواست عدم کاریابی نماید. ضمناَ‌ برای آقایان این فرصت از تاریخ صدور کارت پایان خدمت محاسبه می‌شود.

شرایط استفاده از پروانه نظام مهندسی جهت لغو تعهد چیست؟
پروانه باید دارای تاریخ صدور، تاریخ تمدید و تاریخ اعتبار باشد.
در صورت عدم درج تاریخ تمدید پروانه مالیاتی مربوط به آن سال ضروری است.

دانش‌آموخته بورسیه قبل از درخواست مدرک چه اقداماتی باید انجام دهد؟
حتماً نسبت به دریافت نامه لغو بورس و یا تعهد از سازمان بورس دهنده اقدام نماید.

فرآیند صدور مدرک چقدر طول می‌کشد؟
این فرآیند بعد از تکمیل پرونده و تایید کارشناس، حدود ۲۰ روز زمان نیاز دارد تا از طریق پست به دست دانش‌آموخته برسد.

برای من پیامک ارسال شده که دانش‌نامه من جهت امضای مسئولین ارسال شده است. مرحله‌ی بعدی چیست؟
در این مرحله سه امضا باید انجام شود:‌ امضای مدیر امور آموزش، مدیر رئیس دانشکده و رئیس دانشگاه. بعد از اخذ این سه امضا، مدرک جهت ارسال به صورت پستی به دبیرخانه مرکزی داده می‌شود.

اصل گواهی موقت را به چه آدرسی پست نمایم؟
تهران، خیابان هنگام، خیابان دانشگاه علم و صنعت ایران، دانشگاه علم و صنعت ایران، آموزش کل، اداره دانش‌آموختگان.

در صورت نداشتن تاییدیه دیپلم نیاز به چه اقدامی است؟
با در دست داشتن تصویر مدرک دیپلم به دفاتر پیشخوان دولت و یا دفاتر خدمات الکترونیک مراجعه کرده و درخواست تاییدیه کرده و در نهایت، رسید پستی آن بارگذاری گردد.

بعد از اعلام فارغ‌التحصیلی، جهت درخواست مدرک چه مراحلی باید طی گردد؟
بعد از اسکن، ثبت و آپلود پرونده، در قسمت پیشخوان خدمت گلستان می‌توانید درخواست صدور مدرک را به صورت غیرحضوری انتخاب نمایید.

چطور بفهمم فرآیند صدور مدرکم در چه مرحله‌ای است؟
در قسمت گردش کار پیشخوان خدمت قابل رویت است.

تفاوت دانش‌نامه و گواهی موقت در چیست؟
دانش‌نامه قابلیت ترجمه دارد ولی گواهی موقت فاقد ارزش ترجمه است. کسانی که شرایط دریافت دانش‌نامه را ندارند، تنها می‌توانند درخواست گواهی موقت نمایند.

بعد از اخذ اصل مدرک جهت تایید و ترجمه مدرک چه اقدامی باید انجام دهم؟
در سامانه سجاد وزارت علوم، قسمت تایید مدارک، مدرک را بازگذاری نمایید و بعد از تایید دانشگاه و وزارت علوم، جهت ترجمه اقدام گردد.
لازم به ذکر است از مهرماه ۱۳۹۸ دانش‌نامه به زبان انگلیسی توسط اداره دانش‌آموختگان صادر خواهد شد.

آیین نامه تغییر رشته و گرایش در مقطع کارشناسی (ورودی 1399 و مابعد)
دانشجو در طول تحصیل در مقطع کارشناسی میتواند با داشتن شرایط زیر از یک رشته به رشته دیگر در یک گروه آزمایشی تقاضای تغییر رشته دهد:
ماده 1: ادامه تحصیل متقاضی در رشته قبلی از نظر مقررات آموزشی بلامانع باشد.
ماده 2 : حداقل 24 واحد گذرانده داشته باشد، که از این تعداد واحد 20 واحد دروس پایه و اختصاصی گذرانده باشد.
ماده 3 : گذراندن دروس اصلی مطابق چارت دانشکده مبداء در دو نیمسال اولیه
ماده 4 : داشتن نمره کد رشته مقصد در کارنامه محرمانه
تبصره 1 : در خصوص دانشجویانی که شرایط ماده 4 را احراز ننموده اند، محاسبه معدل دروس غیر عملی غیر عمومی )با احتساب دروسی که دانشجو نتوانسته با نمره
قبولی بگذراندو نیز در نظر گرفتن واحد نظری در دروس عملی – نظری( به عنوان عدد شاخص انجام میشود. در صورتی که این عدد شاخص برای دانشجوی روزانه بیش
از 17 باشد، میتوانند درخواست خود را برای تغییر رشته به کد رشته دوره روزانه در دانشکده مقصد به امور آموزش ارائه کند. در صورتی که این عدد شاخص بین 17 و
16 باشد دانشجو میتواند درخواست خود را برای دوره شبانه دهد. دانشجوی شبانه در هر صورت )داشتن عدد شاخص و داشتن نمره کد رشته روزانه( نمیتواند درخواستی
برای دوره روزانه داشته باشد و باید حداقل عدد شاخص 16 را برای درخواست تغییر رشته احراز نماید. در خصوص رشتههای کممتقاضی، امور آموزش با هماهنگی
دانشکده مبدا و مقصد، میتواند درخواست روزانه با عدد شاخص 16 را بررسی نماید.
ماده 5 : موافقت گروهها و دانشکده مقصد و مبدا جهت تغییر رشته و گرایش الزامی است.
ماده 6 : دانشجو باید با توجه به حداکثر مدت مجاز تحصیل، امکان گذراندن واحدهای درسی مورد نیاز در رشته جدید را داشته باشد.
ماده 7 : تغییر رشته دانشجویان که به دستگاههای اجرایی خاص تعهد دارند، با رعایت کلیه شرایط این ماده و اعلام موافقت دستگاه اجرایی ذیربط امکانپذیر است.
ماده 8 : دانشجو در طول تحصیل میتواند تنها یک بار تغییر رشته دهد.
ماده 9 : دروسی که دانشجو در رشته و گرایش قبلی گذرانده است توسط گروه آموزشی جدید بررسی و معادلسازی میشود و فقط دروسی از وی پذیرفته میشود که با
دروس رشته جدید اشتراک محتوایی داشته باشد و نمره هر یک از آن دروس نیز کمتر از 12 نباشد.
