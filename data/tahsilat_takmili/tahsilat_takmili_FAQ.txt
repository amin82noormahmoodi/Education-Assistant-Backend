- مهلت ارسال اصل گواهی‌نامه موقت پایان تحصیلات مقطع قبلی:
نهایتا تا پایان نیمسال اول باید اصل گواهی‌نامه موقت پایان تحصیلات (یا دانشنامه) مقطع قبلی به اداره تحصیلات تکمیلی دانشگاه رسیده باشد در غیر اینصورت دانشجو منع ثبت‌نام شده و از انتخاب واحد نیمسال جدید محروم می‌شود.
نکته ۱: دانشجویان روزانه اصل گواهی‌نامه فوق (یا دانشنامه) و دانشجویان نوبت‌دوم و شهریه‌پرداز، تصویر برابر اصل آن را ارسال نمایند.
نکته ۲: دانشجویان مقطع دکتری باید تصویر برابر اصل گواهی‌نامه موقت پایان تحصیلات (یا دانشنامه) مقطع کارشناسی خود را نیز ارائه دهند.
نکته ۳: در صورت ارسال در قسمت گیرنده آدرس، مشخصات پستی به این صورت قید شود: تهران- میدان رسالت- خیابان هنگام- خیابان دانشگاه علم و صنعت- دانشگاه علم و صنعت ایران- اداره تحصیلات تکمیلی دانشگاه؛ کد پستی: ۱۶۸۴۶۱۳۱۱۴. جهت پی‌گیری ارسال مدرک نیز حتما بارکد پستی را نزد خود داشته باشید تا بتوان از دبیرخانه مرکزی داتشگاه جویا شد.
نکته ۴: دانشجویانی که مقطع قبلی یا یکی از مقاطع قبلی خود را در دانشگاه علم و صنعت ایران گذرانده‌اند، در حساب کاربری مقطع مذکور از طریق پیشخوان خدمت درخواست مدرک  نموده و مشخصات پستی  فوق را قید نمایند.
ابتدای صفحه 
- نحوه درخواست صدور کارت دانشجویی المثنی یا تعویض کارت (ورودی‌های ۹۹ و ماقبل):
از طریق سامانه گلستان -> پیشخوان خدمت -> کارت دانشجویی
توضیح: تعویض کارت در صورت مخدوش شدن، شکستگی یا خرابی چیپست موجود در کارت انجام می‌شود. پس از صدور کارت دانشجویی، پیامک ارسال شده و دانشجو جهت دریافت آن به همراه کارت معیوب به اداره تحصیلات تکمیلی دانشگاه مراجعه می‌کند.
ابتدای صفحه 
- نحوه صدور کارت دانشجویی ورودی ۱۴۰۰:
برای دریافت کارت دانشجویی، یک پاکت پستی به اندازه A۵ از ادارات پست سراسر کشور تهیه کرده و پس از نوشتن نام و نام خانوادگی و نیز نام خود به عنوان گیرنده، آن را در یک پاکت A۴ قرار داده و به‌صورت پست پیشتاز به آدرس اداره پذیرش و ثبت‌نام تحصیلات تکمیلی دانشگاه به نشانی تهران، میدان رسالت، خیابان هنگام، خیابان دانشگاه علم و صنعت، دانشگاه علم و صنعت ایران، اداره تحصیلات تکمیلی دانشگاه و کد پستی: ۱۶۸۴۶۱۳۱۱۴ ارسال نمایند. لازم به ذکر است هزینه ارسال کارت برای دانشجو به‌صورت پیشتاز در فرآیند ثبت‌نام غیرحضوری اخذ می‌گردد و نیازی به نصب تمبر بر پاکت A۵ نیست.
ابتدای صفحه 
- نحوه درخواست معافیت تحصیلی دانشجویان مشمول:
درخواست معافیت تحصیلی دانشجویان مشمول از طریق ثبت اینترنتی در سامانه خدمات الکترونیکی وظیفه عمومی امکان‌پذیر است. جهت ثبت درخواست اینترنتی می‌توان از یکی از راهنماهای زیر استفاده کرد.
- دریافت راهنما در قالب فایل PDF
- دریافت یا مشاهده موشن‌گرافی راهنمای درخواست اینترنتی معافیت تحصیلی دانشجویان داخل کشور در قالب فایل تصویری (کیفیت ۱۰۸۰p و حجم ۴۰MB)
- مشاهده راهنمای ثبت معافیت تحصیلی داخل کشور مشمولان (در سایت وظیفه عمومی)
نکته: چنانچه دانشجوی مشمول به هر دلیل موفق به ثبت اینترنتی درخواست نشد، می‌تواند با در دست داشتن نامه ابطال معافیت تحصیلی مقطع قبلی خود به اداره پذیرش تحصیلات تکمیلی دانشگاه مراجعه نموده و نامه درخواست معافیت تحصیلی مقطع فعلی خود را دریافت کند و پس از ارائه آنها به دفتر پلیس+۱۰، پاسخ آن را به اداره  پذیرش تحصیلات تکمیلی دانشگاه تحویل دهد.
ابتدای صفحه 
- نحوه درخواست گواهی اشتغال به تحصیل:
از طریق سامانه گلستان -> پیشخوان خدمت -> گواهی اشتغال به تحصیل درخواست ثبت گردد. گواهی اشتغال به تحصیل از دفتر تحصیلات تکمیلی دانشکده قابل دریافت می‌باشد.
نکته ۱: اگر دانشجو به دلیل عدم ارائه اصل گواهی‌نامه موقت پایان تحصیلات مقطع قبلی منع ثبت‌نام شده و قادر به ثبت درخواست گواهی اشتغال به تحصیل نباشد، گواهی مذکور جهت ارائه به دانشگاه مقطع قبلی توسط اداره پذیرش تحصیلات تکمیلی دانشگاه صادر می‌شود.
نکته ۲: در مورد دانشجویان مشمول خدمت سربازی که قصد دارند مدرک (گواهی‌نامه موقت پایان تحصیلات یا دانشنامه) مقطع قبلی خود را دریافت نمایند، باید توجه داشته باشند که در گواهی اشتغال به تحصیل شماره کلاسه معافیت تحصیلی نیز قید شود و لازمه آن داشتن معافیت تحصیلی و ثبت آن در سامانه گلستان است.
ابتدای صفحه 
- نحوه صدور گواهی معدل:
از طریق سامانه گلستان -> پیشخوان خدمت -> تقاضای دریافت مدارک، درخواست گواهی معدل ثبت گردد و جهت صدور آن از طریق دانشکده پی گیری شود.
نکته: برای دانشجویان فارغ‌التحصیل، چنانچه پرونده به اداره فارغ‌التحصیلان ارسال شده باشد، از آن اداره قابل صدور خواهد بود.
ابتدای صفحه 
- نحوه صدور گواهی رتبه فارغ التحصیلی:
از طریق سامانه گلستان -> پیشخوان خدمت -> تقاضای دریافت مدارک، ثبت درخواست صورت می‌گیرد و پس از بررسی کارشناس مربوطه در اداره خدمات آموزشی تحصیلات تکمیلی دانشگاه صادر می‌شود.
نکته: کلیه دانشجویان ورودی مربوطه باید دوره آموزشی خود (گذراندن کلیه دروس آموزشی) را به اتمام رسانده باشند و گواهی طبق مصوبه شورای آموزشی تحصیلات تکمیلی دانشگاه صادر خواهد شد.
ابتدای صفحه 
- نحوه درخواست انصراف از تحصیل:
از طریق سامانه گلستان -> پیشخوان خدمت -> درخواستهای آموزشی- مالی، درخواست انصراف ثبت گردد و به تایید دانشکده رسانده شود. سپس به کارشناس رشته مربوطه در اداره تحصیلات تکمیلی دانشگاه ارجاع خواهد شد تا انصراف از تحصیل در سامانه ثبت گردد.
توضیح: پس از ثبت انصراف از تحصیل در سامانه گلستان، باید کارت دانشجویی به اداره تحصیلات تکمیلی دانشگاه تحویل داده شود و پس از فعال شدن مرحله تسویه حساب توسط دانشکده، تسویه حساب کامل با دانشگاه توسط دانشجو صورت پذیرد.
نکته: چنانچه انصراف از تحصیل دانشجویان دوره روزانه در نیمسال ششم صورت گیرد، مشمول پرداخت شهریه سنواتی نیز می‌گردد.
ابتدای صفحه 
- نحوه درخواست مرخصی تحصیلی:
جهت درخواست مرخصی تحصیلی برای بار اول از طریق سامانه گلستان -> پیشخوان خدمت -> درخواستهای آموزشی- مالی، درخواست مرخصی ثبت شود و روند آن به تایید کارشناس تحصیلات تکمیلی دانشکده، استاد راهنما، معاون آموزشی دانشکده و کارشناس خدمات آموزشی تحصیلات تکمیلی دانشگاه برسد.
نکته ۱: مرخصی تحصیلی در نیمسال اول ممنوع می‌باشد.
نکته ۲: مرخصی تحصیلی برای بار دوم یا بیشتر از طریق طرح در کمیته منتخب دانشگاه امکان‌پذیر است.
نکته ۳: برای مرخصی تحصیلی زایمان، مطابق آیین‌نامه تا سه نیمسال قطعی (نیمسال اول در زمان بارداری، نیمسالهای دوم و سوم پس از بارداری) از طریق کمیته منتخب دانشگاه و نیمسالهای ۴ و ۵ نیز قابل بررسی می‌باشد.
ابتدای صفحه 
- نحوه حذف و اخذ واحد پس از اتمام زمان آن
با موافقت دانشکده (در صورت لزوم موافقت استاد درس) و مدیر تحصیلات تکمیلی دانشگاه امکانپذیر است.
ابتدای صفحه 
- نحوه حذف درس و انواع آن:
در طول تحصیل سه نوع حذف درس امکان‌پذیر است:
۱- حذف موجه (پزشکی)
۲- حذف اضطراری
۳- حذف  طبق رای
برای درخواست حذف موجه و حذف اضطراری از طریق سامانه گلستان-> پیشخوان خدمت-> درخواستهای آموزشی- مالی،  ثبت درخواست صورت می‌گیرد و فقط یک بار امکان حذف وجود دارد. در مورد حذف طبق رای، از طریق درخواست در کمیته منتخب دانشگاه و پس از موافقت امکانپذیر خواهد بود.
ابتدای صفحه 
- نحوه اخذ درس به‌صورت معرفی به استاد:
درخواست اخذ درس به‌صورت معرفی به استاد از طریق کمیته منتخب دانشگاه مشروط به موارد زیر است:
۱- آماده بودن پایان نامه (آماده دفاع بودن)
۲- دانشجو در درس مورد نظر یک بار مردود شده باشد.
۳- درس در نیمسال درخواستی ارائه نشده باشد.
نکته: در مورد دانشجویان آموزش محور، در صورتی که کلیه دروس مربوطه گذرانده شده باشد، با شروط بندهای ۲ و ۳ امکانپدیر است.
ابتدای صفحه 
- تغییر شیوه آموزشیِ آموزشی-پژوهشی به آموزش محور:
درخواست تغییر شیوه آموزشیِ آموزشی-پژوهشی به آموزش محور از طریق سامانه گلستان -> پیشخوان خدمت -> درخواستهای آموزشی- مالی ارائه شود و پس از تاییدهای لازم، روند آموزش محور کامل خواهد شد.
نکته ۱: دروسی که توسط مدیر گروه انتخاب میشود، باید جزء سرفصل دروس باشد و چنانچه در بررسی نهایی خلاف آن ثابت شود، درخواست آموزش محور جهت اصلاح به مراحل قبل بازگشت داده میشود و این خود زمانبر بوده و حتی ممکن است در نیمسال جاری موفق به ثبت دروس نشود و عواقب ناشی از آن به عهده دانشجو خواهد بود.
نکته ۲: درخواست تغییر شیوه آموزشی به  آموزش محور باید قبل از شروع ترم و انتخاب واحد انجام و کامل شده باشد تا دانشجو بتواند بدون مشکل دروس مشخص شده را اخذ نماید (مسئولیت انتخاب واحد بر عهده دانشجوست).
نکته ۳: در شیوه آموزش محور چنانچه  پایان‌نامه قبلا اخذ شده باشد، توسط کارشناس تحصیلات تکمیلی دانشگاه حذف آموزشی خواهد شد. اگر دوره تحصیلی دانشجو نوبت دوم باشد، دریافت هزینه اخذ پایان‌نامه بر عهده دفتر برنامه‌ریزی درسی و آموزشهای آزاد است.
ابتدای صفحه 
- مصوبه هیات امنای دانشگاه در خصوص دانشجویان اخراجی:
مطابق مصوبه هیات امنای دانشگاه مورخ ۱۳۹۹/۱۲/۱۲:
برای مقطع کارشناسی ارشد چنانچه یک نیمسال از زمان حکم محرومیت از تحصیل گذشته باشد، درخواست دانشجو برای بازگشت به تحصیل در صورت ارائه مورد خاص ادامه تحصیل فقط در قالب پردیس دانشگاهی قابل بررسی خواهد بود.
برای مقطع دکتری چنانچه دو نیمسال از زمان حکم محرومیت از تحصیل گذشته باشد، درخواست دانشجو برای بازگشت به تحصیل در صورت ارائه مورد خاص ادامه تحصیل فقط در قالب پردیس دانشگاهی قابل بررسی خواهد بود.
ابتدای صفحه 
- شهریه افزایش سنواتی دانشجویان دوره روزانه و روش پرداخت هزینه آن:
دانشجویان کارشناسی ارشد دوره روزانه از شروع نیمسال ششم تحصیلی مطابق تقویم آموزشی دانشگاه مشمول پرداخت شهریه افزایش سنواتی می‌شوند که هزینه آن به ازای هر هفته تقریبا ۱/۱۱۰/۰۰۰ ریال (یک نیمسال تحصیلی ۲۰/۰۰۰/۰۰۰ ریال) می‌باشد.
دانشجویان دکتری دوره روزانه، ورودی‌های ۹۲ الی ۹۴ از شروع نیمسال یازدهم تحصیلی و ورودی‌های ۹۵ و مابعد از شروع نیمسال دهم مطابق تقویم آموزشی دانشگاه مشمول پرداخت شهریه افزایش سنواتی می‌شوند که هزینه آن به ازای هر هفته تقریبا ۱/۳۸۰/۰۰۰ ریال (یک نیمسال تحصیلی ۲۵/۰۰۰/۰۰۰ ریال) می‌باشد.
برای پرداخت هزینه افزایش سنواتی باید مطابق راهنمای نحوه پرداخت هزینه‌های آموزشی-مالی در سامانه گلستان عمل شود و باید توجه داشت که نوع درخواست حتما "پرداخت شهریه سنواتی" انتخاب شود.
نکته: در مورد پرداخت هزینه افزایش سنواتی اکیدا توصیه می‌شود از پرداخت آن از طریق گزینه شهریه خودداری گردد.
ابتدای صفحه 
- حداقل و حداکثر سنوات مقطع دکتری و تمام وقت بودن دانشجویان دکتری:
مطابق ماده ۹ آیین نامه آموزشی مصوب وزارت علوم، تحقیقات و فناوری مورخ ۹۴/۱۱/۲۴ مدت تحصیل در دوره دکتری تخصصی، حداقل ۶ و حداکثر ۸ نیمسال تحصیلی است. در صورتی که دانشجو در مدت مقرر دانش آموخته نشود، دانشگاه اختیار دارد به پیشنهاد استاد راهنما، مدت تحصیل را حداکثر تا دو نیمسال تحصیلی افزایش دهد. برای دانشجوی مشمول آموزش رایگان، تحصیل در نیمسال اول کماکان به صورت رایگان اما در نیمسال دوم منوط به پرداخت هزینه ثابت است که طبق تعرفه هیات امناء تعیین و طبق شیوه نامه مصوب دانشگاه دریافت می شود. همچنین مطابق ماده ۵ آیین نامه آموزشی مذکور تحصیل در دوره دکتری تخصصی به صورت تمام وقت است.
ابتدای صفحه 
- نحوه ارائه واحدهای درسی در دوره آموزشی دکتری:
دانشجو موظف است حداقل ۱۴ و یا حداکثر ۱۸ واحد درسی از دروس تحصیلات تکمیلی رشته مربوطه را با نظر استاد راهنما و تأیید گروه و حداکثر در مدت مجاز مرحله آموزشی، با موفقیت بگذراند. واحدهای درسی به منظور تسلط بر مفاهیم نوین هر رشته و تقویت توان علمی دانشجو برای انجام تحقیق در موضوع رساله و براساس برنامه درسی مصوب هر رشته انتخاب می‌شود. انتخاب دروس از سایر رشته‌ها با نظر استاد راهنما، با تأیید گروه و تصویب شورای آموزشی و پژوهشی دانشکده امکان‌پذیر می‌باشد.
ابتدای صفحه 
- تدریس دانشجویان دکتری در دوره تحصیل:
با توجه به محدودیت سقف اعتبارات مربوطه در دانشکده، در حال حاضر دانشکده‌ها در محدوده مجاز فعال هستند. جهت اطلاعات بیشتر به معاونت آموزشی دانشکده مراجعه شود.
ابتدای صفحه 
- نحوه احتساب مقالات مشترک تهیه شده در زمان فرصت تحقیقاتی:
در مقالات مشترک با اساتید خارجی (فرصت تحقیقاتی) نام اساتید خارجی از شمارش نفرات مقاله حذف می‌شود. همچنین در صورت ارائه تاییدیه از دانشگاه فرصت تحقیقاتی در خصوص ضرورت ثبت وابستگی دوگانه، ضریب نصف اعمال نخواهد شد.
ابتدای صفحه 
- شیوه بارگذاری تصویر کارت دانشجویی در درخواست فارغ التحصیلی:
در سامانه گلستان -> پیشخوان خدمت -> درخواست فارغ التحصیلی، بارگذاری تصویر کارت دانشجویی امکان‌پذیر می‌باشد.
ابتدای صفحه 
- مراحل فارغ التحصیلی در اداره پذیرش چگونه است؟
پس از دریافت فیزیکی پرونده از اداره خدمات آموزشی تحصیلات تکمیلی دانشگاه و پردیس دانشگاهی (مجازی و پردیس)، پرونده در اختیار همکاران اداره پذیرش قرار می‌گیرد که با توجه به حجم بالای پرونده، در شرایط عادی بعد از یک هفته کاری و در شرایط دورکاری تا دو هفته کاری جهت بررسی پرونده (ثبت فارغ‌التحصیلی، صدور ریز نمرات و تایید آن توسط مدیر تحصیلات تکمیلی دانشگاه)، به اداره دانش‌آموختگان ارسال خواهد شد. در زمان ارسال پرونده به آن اداره، برای دانشجو یک پیامک ارسال می‌شود؛ بنابراین دانشجویان محترم از تماس غیر ضروری پرهیز نمایند.
ابتدای صفحه 
- چگونه می‌توانم از روند کار اداره پذیرش مطلع شوم؟
در گزارش ۲۲۱۵ سامانه گلستان، تمام مراحل از زمان درخواست فارغ‌التحصیلی دانشجو تا صدور مدارک قابل رویت می‌‏باشد.
ابتدای صفحه 
- همکاران اداره پذیرش در فارغ‌التحصیلی پرونده دانشجویان چه کسانی هستند؟
آقای یزدان‌پناه: سرپرست اداره و تایید کننده نهایی جهت ارسال به اداره دانش‌آموختگان.
آقای موسوی: کارشناس بررسی پرونده‌های دانشجویان کارشناسی ارشد روزانه و نوبت‌دوم و دکتری روزانه، نوبت‌دوم و پردیس دانشگاهی.
آقای رهنما: کارشناس بررسی پرونده‌های دانشجویان کارشناسی ارشد روزانه، نوبت‌دوم، مجازی و پردیس دانشگاهی.
آقای سوری: کارشناس اداره پذیرش، تاییدیه تحصیلی و مدارک.
ابتدای صفحه 
- نحوه درخواست سنوات ارفاقی وظیفه عمومی:
از نظر سازمان وظیفه عمومی، دانشجویان مشمول در مقطع کارشناسی ارشد ۳ سال و در مقطع دکتری ۶ سال سنوات تحصیلی دارد و بعد از این مدت در صورت عدم فارغ‌التحصیلی باید برای گرفتن سنوات ارفاقی وظیفه عمومی، به اداره پذیرش تحصیلات تکمیلی دانشگاه مراجعه حضوری داشته باشند. به عنوان مثال، دانشجوی ورودی مهر ۹۷ کارشناسی ارشد تا تاریخ ۱۴۰۰/۰۶/۳۱ معافیت تحصیلی دارند و قطعا از تاریخ ۱۴۰۰/۰۷/۰۱ به بعد در صورت عدم دفاع از پایان نامه، باید سنوات ارفاقی وظیفه عمومی اخذ نماید.
ابتدای صفحه 
- چه زمانی می‌توانم نامه ابطال معافیت تحصیلی (گواهی فارغ‌التحصیلی برای نظام وظیفه) را دریافت نمایم؟
در مورد دانشجویان فارغ‌التحصیل (روزانه و نوبت‌دوم) بعد از دریافت پرونده توسط اداره پذیرش و پس از درج فارغ‌التحصیلی در اطلاعات جامع دانشجو، نامه مذکور صادر خواهد شد و برای دریافت آن، دانشجو و یا شخص دیگری که به تایید دانشجو رسیده باشد به کارشناس مربوطه‌ در اداره پذیرش مراجعه نماید.
برای دانشجویان انصرافی یا اخراجی که مشمول هستند، پس از تسویه حساب کامل با دانشگاه و تحویل کارت دانشجویی به اداره تحصیلات تکمیلی دانشگاه یا پرداخت هزینه مفقودی آن، نامه ابطال معافیت تحصیلی قابل صدور میباشد.
در مورد دانشجویان مجازی و پردیس (فارغ‌التحصیل، انصرافی و اخراجی) باید به کارشناسان مجازی (خانم‌ها پرستو عبداللهی و محرابی) و پردیس دانشگاهی (خانم نیره عبداللهی) مراجعه شود.
ابتدای صفحه 
- آیا تا قبل از ارسال پرونده به اداره دانش‌آموختگان، دریافت گواهی برای فارغ‌التحصیلی امکان‌پذیر است؟
برای دانشجویان پسری که از معافیت تحصیلی استفاده می‌کنند، نامه‌ای به جز ابطال معافیت تحصیلی صادر نمی‌شود. برای دانشجویان پسر که کارت پایان خدمت یا معافیت دائم دارند و همچنین دختران، در صورتی‌که مدارک پرونده توسط این اداره کامل شده باشد، دانشجو به کارشناس مربوطه در اداره خدمات آموزشی دانشگاه مراجعه کرده و گواهی انجام دفاع برای محل خاصی بگیرد. در صورتی‌که پرونده به اداره دانش‌آموختگان ارسال شده باشد، گواهی فارغ‌التحصیلی را فقط اداره دانش‌آموختگان صادر خواهد کرد.
ابتدای صفحه 
- نحوه درخواست صدور گواهی‌نامه موقت پایان تحصیلات یا دانشنامه:
پس از دریافت پیامک ارسال پرونده از حوزه تحصیلات تکمیلی به اداره فارغ‌التحصیلان، متقاضی صدور مدرک میتواند از طریق سامانه گلستان-> پیشخوان خدمت-> تقاضای دریافت مدارک، درخواست صدور مدرک نماید.
نکته ۱: برای فارغ التحصیلان مشمول خدمت سربازی، تنها در صورت ارائه برگه اعزام خدمت سربازی و برای فارغ التحصیلان مشغول انجام خدمت، ارائه گواهی در حال خدمت الزامی است.
نکته ۲: چنانچه دانشجویی در حال تحصیل در مقطع بالاتر بوده و دارای معافیت تحصیلی (ثبت شماره کلاسه معافیت تحصیلی در قسمت پرسنلی اطلاعات جامع دانشجو) باشد، ارائه گواهی اشتغال به تحصیل از مقطع در حال تحصیل که شماره کلاسه معافیت تحصیلی در آن  قید شده باشد الزامیست؛ بدین منظور در هنگام ثبت درخواست گواهی اشتغال به تحصیل، نوع گواهی باید "سایر غیر قابل ترجمه بدون نیاز به ذکر شهر" انتخاب و در محل اداره، نام دانشگاه مقطع قبلی ذکر شود. پس از ایجاد درخواست، هزینه صدور آن پرداخت و جهت چاپ آن از دانشکده خود پی‌گیری گردد.
نکته ۳: جهت صدور دانشنامه برای دوره روزانه، انجام لغو تعهد آموزش رایگان الزامیست. برای کسب اطلاعات بیشتر با کارشناس مربوطه- آقای امیری (تلفن ۷۳۲۲۵۵۲۸) در ارتباط باشید.
ابتدای صفحه 
- نحوه صدور ریز نمرات فارسی:
در حالت کلی ریز نمرات فارسی بدون تایید در سامانه گلستان و از طریق گزارش ۱۵۳۵ قابل چاپ می‌باشد. برای صدور ریز نمرات رسمی و قابل ترجمه، باید لغو تعهد آموزش رایگان در تمامی مقاطع صورت گیرد.
ابتدای صفحه 
- آیا در دانشگاه علم و صنعت ایران به صورت انتقالی دانشجو می‌پذیرد؟
خیر، پذیرش به صورت انتقالی وجود ندارد.
ابتدای صفحه 
- آیا تغییر گرایش امکان‌پذیر است؟
مطابق آیین‌نامه ممنوع می‌باشد.
 ابتدای صفحه 
- چه مواردی در کمیته منتخب تحصیلات تکمیلی دانشگاه مطرح می‌شود؟
حذف سوم ‌درس، بازگشت به تحصیل، معرفی به استاد، مرخصی تحصیلی زایمان برای نیمسال چهارم و پنجم، حذف ترم، افزایش سنوات (تخفیف در شهریه و نمره محصولات)
ابتدای صفحه 
- چه زمانی برای افزایش سنوات (تخفیف در شهریه روزانه و نمره محصولات) باید درخواست داد؟
در صورتی‌که درخواست ‌دانشجو قبل از دفاع باشد، در نمره محصولات موثر خواهد بود در غیر این‌صورت فقط در شهریه تاثیرگذار است.
ابتدای صفحه 
- درخواست کمیته منتخب به چه صورت در سامانه گلستان ثبت می شود؟
از طریق سامانه گلستان -> پیشخوان خدمت -> درخواستهای آموزشی- مالی -> ارسال درخواست جدید -> نوع درخواست کمیته منتخب دانشگاه انتخاب شود.
جهت مشاهده راهنمای تصویری و اطلاعات بیشتر اینجا را مشاهده نمایید.
ابتدای صفحه 
- پس از ثبت درخواست کمیته منتخب به چه صورت منتظر نتیجه آن باشیم؟
کمیته منتخب تحصیلات تکمیلی دانشگاه معمولا ماهی یکبار تشکیل جلسه می‌دهد و پس از ثبت رای کمیته برای دانشجو، پیامک ارسال خواهد شد.
ابتدای صفحه 
- به چه صورت می‌توان آراء کمیته منتخب را مشاهده کرد؟
۱- از پیشخوان خدمت و کلیک بر روی ذره‌بین در رکورد ایجاد شده.
۲- گزارش ۱۳۹۵: در انتهای صفحه حساب کاربری دانشجو در سامانه گلستان، یک فیلد متنی وجود دارد که می‌توان با تایپ عدد ۱۳۹۵ و زدن تیک قرمز، گزارش مربوطه را مشاهده کرد.
ابتدای صفحه 